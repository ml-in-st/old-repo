בואו נעשה חזרה כללית על אלגברה לינארית. בסרטון הזה אני אדבר על מטריצות ווקטורים. מטריצה היא מערך מלבני של מספרים שנכתב בתוך סוגריים מרובעים. כך, למשל, הנה מימין יש מטריצה, סוגר מרובע שמאלי. ואז, קבוצה של מספרים. המספרים יכולים להיות התכונות מבעיית למידה או נתונים ממקור אחר כלשהו, אבל הערכים הספציפיים לא משנים, ואז אנחנו סוגרים בסוגר מרובע מימין. אז זו מטריצה אחת. הנה דוגמה נוספת של מטריצה, בואו נכתוב 3,4,5,6. אז מטריצה היא פשוט עוד דרך לומר מערך דו-מימדי. עוד פיסת מידע שאנחנו צריכים היא שכותבים את מימדי המטריצה כמספר השורות כפול מספר העמודות במטריצה. בדוגמה הזו משמאל, יש 1, 2, 3, 4 שורות ו-2 עמודות, ולכן המטריצה היא 4 על 2 - מספר השורות כפול מספר העמודות. ארבע שורות, שתי עמודות. במטריצה מימין יש שתי שורות. הנה השורה הראשונה, והנה השנייה, ויש לה שלוש עמודות. עמודה ראשונה, עמודה שנייה, עמודה שלישית ולכן אנו אומרים שהמטריצה הימנית היא מטריצה 2 על 3. אנחנו אומרים שהמימד של המטריצה הוא 2 על 3. לפעמים אתה רואה את זה כתוב כך, במקרה השמאלי, תראה את זה כתוב כ-R4x2 או לפעמים יתייחסו לזה ויאמרו שהמטריצה הזו היא איבר בקבוצה R4x2. הדבר הזה כאן, R4x2, זה פשוט אומר הקבוצה של כל המטריצות עם מימד 4 על 2 והדבר הזה בצד ימין, לפעמים זה נכתב כמטריצה בקבוצה R2x3. אז אם אתם רואים אי פעם R2x3. אם אתם רואים משהו כמו R4x2 או R3x2 זה פשוט איך שמתייחסים למטריצות עם ממד מסוים. עכשיו בואו נדבר על איך מתייחסים לאיברים ספציפיים בתוך מטריצה. וכשאני אומר איברים במטריצה, אני פשוט מתכוון לערכים, המספרים בתוך המטריצה. אז בכיתוב הרגיל, אם A היא המטריצה הזו כאן, אז A אינדקס i,j הוא המקום ה-(i,j), כלומר המקום במטריצה בשורה i ובעמודה j. למשל A₁,₁ מפנה אותנו למקום בשורה 1 ובעמודה 1, בשורה הראשונה והעמודה הראשונה אז A₁,₁ שווה ל-1402. דוגמא נוספת, A₁,₂ הוא הרשומה בשורה הראשונה ובעמודה השנייה ולכן A₁,₂ שווה ל-191. כמה דוגמאות קצרות. בואו נראה, נניח A₃,₂, מצביע לרשומה בשורה 3, עמודה 2, נכון, כי זה 3,2 אז זה הערך הזה 1437. ולבסוף, A₄,₁ מתייחס לשורה הרביעית, הטור הראשון שהוא 147 ואם, אני מקווה שלא, אבל לו כתבת נניח A₄,₃ שמצביע לשורה הרביעית, הטור השלישי אז למטריצה הזו אין עמודה שלישית אז זה לא מוגדר, או שאפשר לחשוב על זה כשגיאה. אין תא A₄,₃, אל תשתמש ב-A₄,₃. אז מטריצות נותנות לנו דרך ומאפשרות לנו במהירות לארגן, לחפש ולגשת להמון נתונים. אם נראה שאני זורק כאן הרבה מושגים והרבה סימונים חדשים בקצב מהיר מאוד, אתם לא צריכים ללמוד את כל זה בעל פה, אבל באתר של הקורס שבו פרסמנו סיכומי הרצאות, יש לנו גם כל ההגדרות האלה בכתב. אז אתה תמיד יכול לפנות לשקפים האלו, החלק הכתוב של הקורס אם אתה שוכח, או גם להרצאות הקוליות. טוב, אז מה היה A₄,₁? באיזה שורה ובאיזו עמודה הוא היה? אל תתאמץ לזכור את הכל עכשיו. אתה תמיד יכול לשוב ולעיין בחומר הכתוב באתר הקורס, ולהשתמש בו כדי להיזכר. אז זוהי מטריצה. עכשיו בואו נדבר על מהו וקטור. וקטור הוא בעצם מקרה מיוחד של מטריצה. וקטור הוא פשוט מטריצה שיש לה רק עמודה אחת, מטריצה n x 1, זוכרים? n הוא מספר השורות, וכאן 1 הוא מספר העמודות, אז כל מטריצה עם עמודה אחת היא מה שאנו מכנים וקטור. אז הנה דוגמא של וקטור, עם אני מניח שיש כאן n=4 אברים. אנחנו קוראים לדבר הזה גם וקטור עם ממד ארבע, שפירושו פשוט שמדובר בוקטור עם ארבעה אברים, שיש בו ארבעה מספרים. ובדיוק כמו שראינו קודם לגבי מטריצות שבהם סימון R3x2 אומר מטריצות 3 שורות על 2 עמודות, לגבי וקטורים, לוקטור הזה אנחנו נתייחס לזה כאל וקטור בקבוצה R4. אז R4 פירושו הקבוצה של הוקטורים הארבעה-ממדיים. בואו נדבר על איך נסמן את האלמנטים של וקטור. אנחנו נשתמש בסימון yi כדי להצביע על האיבר ה-i של וקטור y. אז אם y הוא הוקטור הזה, y אינדקס i הוא הרכיב ה-i. y1 הוא הרכיב הראשון, 460, y2 הוא האיבר השני, 232, הנה הראשון. הנה השני. y3 שווה 315 וכן הלאה, ורק האיברים מ-y1 עד y4 מוגדרים בצורה עקבית עבור וקטור 4-מימדי. מתברר גם כי ישנן למעשה 2 מוסכמות שונות כיצד למספר את אברי הוקטור, והנה הם. אנשים משתמשים או בשיטת האינדקס המתחיל מאחת או לפעמים באינדקס המתחיל מאפס. אז הדוגמה משמאל היא כזו שהאיברים של הוקטור נקראים y1, y2, y3, y4. והדוגמא מימין היא דוגמא בה האינדקס מתחיל מאפס, אז האיברים מתחילים באפס ועד שלוש. וזה דומה למערכים של כמה משפות התכנות העיקריות שבחלק מהם מערכים מתחילים באחת. האיבר הראשון במערך הוא 1, ובחלק מהם האיבר הראשון הוא אפס, תלוי בשפת התכנות בה משתמשים. מה שקורה הוא שלרוב במתמטיקה, הגרסה שמתחילה באחת היא הנפוצה והנוחה, אבל בהרבה יישומים של למידת מכונה, וקטורים שמתחילים באפס נותנים לנו סימון נוח יותר. אז מה שבדרך כלל צריך לעשות הוא, אלא אם כן צוין אחרת, עליך להניח שאנו משתמשים בוקטור מתחיל באחת. למעשה, לאורך כל שאר הסרטונים האלה של הסקירה של אלגברה לינארית, אני אשתמש בוקטור מתחיל באחת. אבל אתם צריכים להיות מודעים לכך שכאשר אנחנו מדברים על תוכנות של למידת מכונה, לפעמים אני בפרוש אומַר שעלינו לעבור ולהשתמש בוקטורים מתחילים באפס. עוד מוסכמה אחרונה, בדרך כלל כשכותבים מטריצות ווקטורים, לרוב משתמשים באות גדולה לסמן מטריצה. אז אנחנו נשתמש באותיות גדולות כמו A, B, C, X, להתייחס למטריצות, ובדרך כלל נשתמש באותיות קטנות, כמו a, b, c, x כדי לסמן מספרים או קבועים או וקטורים. זה לא תמיד כך, אבל כך הוא הסימון הנפוץ יותר, אנו משתמשים ב-y קטנה לסמן וקטור ובדרך כלל ב-Y גדולה לסמן מטריצה. אז עכשיו אתם יודעים מהם מטריצות ומה הם וקטורים. בהמשך נדבר על כמה מהדברים שאפשר לעשות איתם