אלגוריתם הלמידה הראשון שלנו יהיה רגרסיה ליניארית. בסרטון הזה, תראו איך נראה המודל ועוד תראו איך נראה התהליך הכולל של למידה מושגחת. הבה נשתמש בדוגמא בעלת משמעות כלכלית של חיזוי מחירי הדיור. אנחנו נשתמש במערך נתונים של מחירי דיור מהעיר פורטלנד, אורגון. וכאן אני משרטט את סט הנתונים של מספר בתים בגדלים שונים שנמכרו במגוון מחירים שונים. נניח כי בהינתן מערך נתונים זה, יש לך חבר שמנסה למכור בית ובואו נראה, אם הבית של החבר הוא בגודל 1250 רגל מרובעת ואתה רוצה לומר להם כמה הם יוכלו לקבל עבור הבית. אז דבר אחד שאפשר לעשות הוא להתאים מודל. אולי להתאים קו ישר לנתונים האלו. זה נראה בערך ככה ועל סמך זה, אולי אתה יכול לומר לחבר שלך שהוא יכול אולי למכור את הבית בכ-$220,000. אז זו דוגמה של אלגוריתם למידה מונחה. והוא למידה מונחה כי נתנו לנו, במרכאות, את "התשובה הנכונה" לכל אחד מהדוגמאות שלנו. כלומר אומרים לנו מה היה מחיר הבית בפועל, מה היה המחיר בפועל שבו נמכר כל אחד מהבתים בסט הנתונים שלנו. וזוהי גם דוגמה של בעיית רגרסיה כשהמונח רגרסיה מתייחס לעובדה שאנחנו מנבאים מספר ממשי רציף כלומר המחיר. ורק כדי להזכיר, הסוג השני הנפוץ ביותר של בעיית למידה מונחה נקרא בעית סיווג שבו אנו מנבאים פלטים בדידים  כמו המקרה בו אנחנו מסתכלים על גידולים סרטניים ומנסים להחליט אם גידול הוא ממאיר או שפיר. אז הפלט שם הוא אפס או אחד, ערכים בדידים. בצורה יותר רשמית, בלמידה מונחה יש לנו סט נתונים, וסט הנתונים הזה נקרא סט אימון. כך למשל במחירי הדירות, יש לנו סט אימון של מחירי דירות שונות ותפקידנו ללמוד מהנתונים האלה איך לחזות מחירים של בתים. בואו נגדיר כמה סימונים בהם נשתמש לאורך הקורס. אנחנו נגדיר די הרבה סימנים. זה בסדר אם לא תזכרו כרגע את כל הסמלים, אבל בהמשך הקורס הם יהיו סמלים שימושיים ונוחים. אני אשתמש באות m קטנה במשך הקורס הזה כדי לציין את מספר דגימות האימון. אז אם בערכת הנתונים הזו יש נגיד 47 שורות בטבלה. אז יש לי 47 דוגמאות אימון ו-m שווה 47. אני אשתמש בx קטן לציין את משתנה הקלט שמכונה לעתים קרובות גם המאפיין. אז x הוא כאן, בטור של הקלט, המאפיינים. וy מציין את משתנה הפלט שלי או משתנה היעד שאני צריך לנבא והוא בעמודה השנייה כאן. עוד סימון, אני אשתמש ב(x, y) כדי לציין דוגמת אימון בודדת. כל שורה בטבלה הזו מתאימה לדוגמת אימון יחידה. כדי להתייחס לדוגמת אימון ספציפית, אני אשתמש בסימון (x(i נותן לי (y(i, ואנחנו נשתמש בזה כדי להתייחס לדוגמת אימון מספר i.
הסימול העילי הזה כאן איננו מסמן חזקה, ((x(i), y(i), ה-i העליון בסוגריים הוא רק אינדקס בתוך טבלת האימון ומתייחס לשורה ה-i בטבלה, בסדר?  אז זה לא x בחזקת i ו-y בחזקת i. ((x(i), y(i) משמעותו פשוט השורה ה-i של הטבלה הזו. למשל, (1)x הוא ערך הקלט בדגימת האימון הראשונה דהיינו 2104.
זה ה-x הזה בשורה הראשונה. (2)x הוא 1416. זה הx השני, ו(1)y שווה ל-460. שהוא ערך y של דגימת האימון הראשונה, זה פירושו של ה-(1). כמו שאמרתי כבר, מדי פעם אני אשאל אתכם שאלה כדי לאפשר לך לבחון את ההבנה שלכם ובעוד כמה שניות בוידאו הזה תצוץ שאלה אמריקאית. כשזה יקרה, השתמש בעכבר כדי לבחור את מה שאתה חושב שהיא התשובה הנכונה. אז הגדרנו מה הוא סט האימון. אז הנה איך אלגוריתם הלמידה המונחה הזו עובד. אז יש לנו סט אימון כדוגמת הסט שלנו של מחירי הדירות ואנחנו מכניסים אותו לתוך אלגוריתם הלמידה שלנו. התפקיד של אלגוריתם הלמידה להוציא פלט שהוא פונקציה שבדרך כלל אנחנו מסמנים בh קטנה, h מייצג היפותזה - השערה וההשערה היא פונקציה שמקבלת כקלט גודל של בית, כמו לדוגמא הגודל של הבית החדש שהחבר שלך מנסה למכור, אז היא מקבלת ערך x והיא מנסה להוציא כפלט את הערך המשוער של y עבור הבית הזה.
אז h היא פונקציה שממפה מ-x אל y. אנשים שואלים אותי לעתים קרובות למה הפונקציה הזו נקראת השערה. חלק מכם אולי יודע את המשמעות של המונח השערה, ממילון מדעי או ממה שלא יהיה. מתברר כי בלמידה חישובית, זה היה השם שבו השתמשו בימים הראשונים של למידה חישובית וזה די תפס. זה אולי לא שם ממש מתאים עבור הסוג הזה של פעולה, מיפוי גדלים של בתים לתחזיות מחירים, אתם מבינים אני חושב שהמונח השערה אולי איננו השם הטוב ביותר האפשרי לכך, אבל זה המינוח הרגיל בו משתמשים אנשים בלמידה חישובית. אז אל תדאגו יותר מדי לגבי השאלה מדוע אנשים קוראים לזה כך. בעת תכנון אלגוריתם למידה, הדבר הבא שאנחנו צריכים להחליט הוא איך לסמן את ההשערה הזו h. לוידאו הזה ולמספר קטעי הווידאו הבאים, אני אבחר את הבחירה הראשונית שלנו, לסמן את ההשערה כך. אנחנו נסמן את h כדלקמן. ונכתוב את זה כ-hθ(x) = θ0 <u><u></u></u> ועוד θ1*x.
ובקצרנות, לפעמים במקום לכתוב,<u></u> "h עם אינדקס θ" של x,
לפעמים בקיצור אני פשוט אכתוב (h(x. אבל לעתים קרובות יותר אני כן אכתוב את הθ התחתון. ובשרטוט של זה בתמונה, פירוש הדבר הוא שבסך הכל אנחנו חוזים את y כפונקציה ליניארית של x. אז זה סט הנתונים ומה שהפונקציה הזו עושה, היא מנבאת שy הוא פונקצית קו ישר של x. שh של x שווה θ0 ועוד θ1*x, בסדר? ולמה פונקציה ליניארית? ובכן, לפעמים אנחנו נרצה להתאים פונקציות יותר מסובכות, אולי גם כאלה שאינן ליניאריות. אבל מאחר והמקרה הליניארי הוא אבן הבניין הפשוטה ביותר, נתחיל בדוגמה הראשונה להתאים פונקציה ליניארית, ונבנה על זה כך שבסופו של דבר יהיו גם מודלים מורכבים יותר, ואלגוריתמי למידה מורכבים יותר. הרשו לי גם לתת למודל המסויים הזה שם. מודל זה נקרא רגרסיה ליניארית. זה, לדוגמא, הוא בעצם רגרסיה ליניארית עם משתנה אחד, עם המשתנה X. חיזוי של המחיר כפונקציה של משתנה אחד X. שם אחר עבור אותו מודל הוא רגרסיה ליניארית חד-משתנה. חד-משתנה הוא פשוט דרך מתנשאת לומר משתנה אחד. אז, זהו זה על רגרסיה ליניארית. בסרטון הבא נתחיל לדבר על איך בדיוק אנחנו הולכים ליישם את המודל הזה.