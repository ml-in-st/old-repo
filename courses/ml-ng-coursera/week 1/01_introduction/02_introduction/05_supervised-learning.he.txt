בסרטון הזה אני עומד להגדיר את מה שהוא כנראה הסוג הנפוץ ביותר של בעיית למידה חישובית, שהיא למידה מושגחת. אני אגדיר מה זו למידה מושגחת באופן רשמי יותר מאוחר, אבל כנראה הכי טוב להסביר או להתחיל בדוגמא ואז לתת הגדרה פורמלית. נניח שאתה רוצה לחזות את מחירי הדיור. לפני זמן מה, סטודנט אסף רשומות של נתונים מהעיר פורטלנד אורגון. ונניח שעשית גרף של הנתונים וזה נראה ככה. כאן על הציר האופקי, הגודל של בתים שונים ברגליים מרובעות, ועל הציר האנכי, המחיר של הבתים השונים באלפי דולרים. אז בהינתן נתונים אלה, נניח שיש לך חבר שבבעלותו בית נניח של 750 רגל מרובעת והוא רוצה למכור את הבית והוא רוצה לדעת כמה כסף הוא יוכל לקבל עבורו. אז איך יכול אלגוריתם למידה לסייע לך? דבר אחד שיוכל אלגוריתם למידה לעשות הוא לשים קו ישר דרך הנתונים או להתאים קו ישר לנתונים, בהתבסס על זה, נראה שאפשר למכור את הבית אולי בכ-$150,000. אבל ייתכן שזה לא אלגוריתם הלמידה היחיד שאפשר להפעיל. אולי יש אלגוריתם יותר טוב. לדוגמה, במקום לשרטט קו ישר דרך הנתונים, אנו עשויים להחליט שעדיף להתאים פונקציה ריבועית או פולינום מסדר שני לנתונים האלו. ואם נעשה את זה, ונעשה חיזוי כאן, אז זה נראה כאילו, ובכן, אולי נוכל למכור את הבית עבור כ-$200,000. אחד הדברים עליהם נדבר מאוחר יותר הוא כיצד לבחור וכיצד להחליט מה לעשות, האם לרשום קו ישר דרך הנתונים או להתאים פונקציה ריבועית לנתונים, ואין תשובה נכונה, זה הולך לפי מה שייתן תוצאה יותר טובה. אבל כל אחד מהם הוא דוגמא טובה של אלגוריתם למידה. אז זו דוגמה של אלגוריתם למידה מושגחת. והמונח למידה מושגחת מתייחס לעובדה שנתנו לאלגוריתם רשומות של נתונים שבהם ניתנו "התשובות הנכונות". כלומר, נתנו לו סט נתונים של בתים שבהם עבור כל פרט בסט הנתונים אמרנו מה המחיר הנכון, או מה היה המחיר בפועל שבו נמכר הבית והמטלה של האלגוריתם הייתה פשוט לייצר עוד תשובות כאלה כגון עבור הבית החדש הזה שהחבר שלך מנסה למכור. במינוח המקצועי זה גם נקרא בעית רגרסיה, ובבעיית רגרסיה אני מתכוון שאנחנו מנסים לחזות פלט ערכים רציף. דהיינו המחיר. מבחינה טכנית אני מניח שהמחירים יעוגלו לסנט הקרוב. אז אולי המחירים הם למעשה ערכים בדידים, אבל בדרך כלל אנו חושבים על מחירו של בית כעל מספר ממשי, לאו דווקא שלם, כערך סקלרי, כמספר בתוך תחום רציף. המונח רגרסיה מתייחס לעובדה שאנחנו מנסים לחזות תכונה שהיא של ערכים רציפים. הנה דוגמא נוספת ללמידה מושגחת, כמה מחבריי ואני עבדנו על זה ממש לאחרונה. נניח שאתם רוצים להסתכל על רשומות רפואיות ולנסות לחזות האם סרטן שד הוא ממאיר או שפיר. אם מישהי מגלה גידול או גוש בשד שלה, אז גידול ממאיר הוא גידול מזיק ומסוכן וגידול שפיר הוא לא מזיק. אז ברור שזה מאוד חשוב לאנשים. בואו נראה, יש כאן סט נתונים שנאספו, נניח שהציר האופקי מסמל את הגודל של הגידול ועל הציר האנכי, אנחנו נשרטט אחת או אפס, כן או לא, לפי האם הגידול הזה הוא ממאיר, עם הערך אחת, או שפיר, עם הערך אפס. אז בואו נאמר שסט הנתונים שלנו נראה ככה, כאן ראינו גידול בגודל כזה שהתברר כשפיר. אחד בגודל כזה, אחד בגודל כזה. וכולי. ולמרבה הצער ראינו גם כמה גידולים ממאירים, אחד בגודל כזה, אחד בגודל כזה, אחד בגודל כזה וכן הלאה. אז בדוגמה הזו יש לי חמש דוגמאות של גידולים שפירים כאן למטה, וחמש דוגמאות של גידולים ממאירים כאן עם ערך אחת בציר האנכי. ונניח שיש לנו חברה שלצערנו יש לה גידול השד, נניח בגודל איפשהו סביב הערך הזה. השאלה בלמידה מושגחת היא האם אתה יכול להעריך מה ההסתברות, מה הסיכוי שהגידול הוא ממאיר לעומת שהוא שפיר? בעייה מסוג זה נקראת בעיית סיווג. המונח סיווג מתייחס לעובדה שכאן אנחנו מנסים לחזות פלט בעל ערך בדיד: אפס או אחת, ממאיר או שפיר. לבעיות סיווג לפעמים יש יותר משני ערכים אפשריים לפלט. כדוגמא קונקרטית אולי ישנם שלושה סוגים של סרטן שד, ועלינו לנסות ולחזות ערך דיסקרטי של אפס, אחת, שתיים, או שלוש כשאפס הוא שפיר. גידול שפיר, זאת אומרת אין סרטן. ואחת פרושו סרטן מסוג אחת, יש שלושה סוגים של סרטן, יהיה מה שיהיה סוג מספר אחת, ושתיים פירושו סוג שני של סרטן, ושלוש הוא סוג שלישי של סרטן. אבל זו היא עדיין בעיית סיווג, כי גם זו מחפשת ערך בדיד של הפלט, לא סרטן, או סרטן מסוג אחד, או מסוג שני, או מסוג שלישי. בבעיות סיווג יש עוד דרך לשרטט את הנתונים האלה. הרשו לי להראות לכם למה אני מתכוון. הרשו לי להשתמש בקבוצה שונה של סימנים כדי להתוות את הנתונים האלה. אז אם גודל הגידול היא התכונה שבה אני משתמש כדי לחזות ממאירות או שפירות, אני יכול לצייר את הנתונים שלי גם ככה. אני אשתמש בסמלים שונים כדי לציין שפיר וממאיר, או הדוגמאות השליליות והחיוביות. אז במקום לצייר איקסים, עכשיו אני אצייר מעגל עבור גידולים שפירים. ככה. ואני אמשיך להשתמש באיקסים לציון גידולים ממאירים. בסדר? אני מקווה שזה מתחיל להיראות לכם הגיוני. כל מה שעשיתי היה לקחת את הנתונים ולמפות אותם אל הקו הזה כך. והתחלתי להשתמש בסמלים שונים, מעגלים ואיקסים, כדי לציין ממאירות לעומת שפירות. עכשיו, בדוגמא הזו השתמשנו רק בתכונה אחת, דהיינו בגודל הגידול כדי לחזות אם הגידול הוא ממאיר או שפיר. בבעיות למידת מכונה אחרות כשיש לנו יותר ממאפיין אחד, יותר מתכונה אחת. הנה דוגמה. נניח שנוסף לגודל הגידול, אנחנו יודעים גם את הגיל של החולים. במקרה כזה אולי סט הנתונים ייראה כך כשכאן יש קבוצה של חולים עם הגילים האלה ועם גידול בגודל כזה וזה נראה כך. ויש עוד קבוצה שונה של חולים, הם נראים קצת שונים, והגידולים שלהם מתברר ממאירים, כמו שמסומן על ידי האיקסים. אז שוב נניח שיש לך חברה שיש לה גידול. אולי הגודל של הגידול והגיל שלה הוא איפשהו שם. אז בהינתן מערך נתונים כזה, מה שאלגוריתם הלמידה עשוי לעשות הוא לשרטט קו ישר דרך הנתונים כדי לנסות להפריד את הגידולים הממאירים מהשפירים, אז אלגוריתם הלמידה עשוי להחליט לצייר את הקו הישר כך כדי להפריד בין שני סוגי הגידולים. אני מקווה שעם הציור הזה תוכל להחליט שהגידול של חברתך, מכיוון שהוא כאן בצד הזה, יש לקוות שאלגוריתם הלמידה שלך יאמר שהגידול נופל בצד היותר טוב הזה ולכן יש לו סיכוי גבוה יותר להיות שפיר מאשר ממאיר. בדוגמה הזו היו לנו שתי תכונות, גיל החולה וגודלו של הגידול. בבעיות למידת מכונה אחרות נשתמש לעתים קרובות ביותר תכונות, וגם החברים שלי שעובדים על הבעיה הזו, בעצם משתמשים בעוד תכונות כמו אלה, עובי הגוש, עובי הגוש של הגידול בשד. אחידות של גודל התאים בגידול. אחידות של צורות התאים בגידול, וכן הלאה, וגם עוד תכונות. ומתברר שאחד מאלגוריתמי הלמידה הכי מעניינים שנראה בקורס הזה הוא אלגוריתם למידה שיכול להתמודד עם לא רק שניים או שלושה או חמישה מאפיינים, אלא עם מספר אינסופי של תכונות. בשקופית הזו, מניתי בסך הכל חמש תכונות שונות. נכון, שתיים על הצירים ועוד שלוש כאן למעלה. אבל מתברר שעבור בעיות למידה שונות, מה שאתה באמת רוצה הוא לא להשתמש בשלוש או חמש תכונות אלא במספר אינסופי של תכונות. מספר אינסופי של תכונות, כך שלאלגוריתם הלמידה שלך תהיינה המון תכונות או מאפיינים או רמזים כדי לבצע את התחזיות האלו. אז איך מתמודדים עם מספר אינסופי של תכונות? איך אפילו מאחסנים מספר אינסופי של דברים במחשב, הרי למחשב ייגמר הזיכרון? כשנדבר על אלגוריתם שנקרא מכונת תמך וקטורי, נראה טריק מתמטי חביב שיאפשר למחשב להתמודד עם מספר אינסופי של תכונות. תארו לעצמכם שלא רשמתי פה שתי תכונות ושם שלוש תכונות. אלא רשמתי רשימה אינסופית, פשוט המשכתי לכתוב עוד ועוד ועוד תכונות. רשימה אינסופית של תכונות. מסתבר, שנוכל לתאר אלגוריתם שיכול להתמודד עם זה. אז, רק כדי לסכם. בשיעור זה דיברנו על למידה מושגחת או מונחה. והרעיון הוא כי בלמידה מונחית, בכל דוגמא בסט הנתונים שלנו, נאמר לנו מהי "התשובה הנכונה" שהיינו שמחים אם האלגוריתם היה מנבא לגבי אותה דוגמא. כמו המחיר של הבית, או אם הגידול הוא ממאיר או שפיר. דיברנו גם על בעיות רגרסיה. ורגרסיה פירושה שהמטרה שלנו היא לחזות פלט רציף. ודברנו על בעיית סיווג, כשהמטרה היא לחזות פלט שהוא ערך בדיד. נעבור בקצרה על שאלת סיכום מהירה: נניח שאתה מנהל חברה ואתה רוצה לפתח אלגוריתם למידה עבור שתי בעיות נפרדות. הבעיה הראשונה היא זו, יש לך מלאי גדול של פריטים זהים. נניח שיש לך אלפי עותקים של איזה שהם פריטים זהים למכור ואתה רוצה לנבא כמה מהפריטים הללו תמכור בתוך שלושת החודשים הבאים. הבעיה השנייה היא זו, יש לך הרבה משתמשים ואתה רוצה לבדוק כל אחד מחשבונות הלקוחות שלך, כל אחד מהחשבונות של הלקוחות שלך. ובכל חשבון, להחליט אם החשבון נפרץ או נגנב. אז עבור כל אחת מהבעיות הללו, האם צריכים להתייחס אליהם כאל בעיית סיווג, או כבעיית רגרסיה? כאשר הוידאו יעצור, השתמש בעכבר כדי לבחור מבין ארבע האפשרויות שבצד ימין מה אתה חושב שהיא התשובה הנכונה. אז אני מקווה שענית נכון. לבעיה מספר אחת יש להתייחס כאל בעית רגרסיה, כי אם יש אלפי פריטים, כנראה פשוט אפשר להתייחס אל זה כאל ערך מספרי רציף. ולכן לטפל במספר הפריטים שיימכרו כערך רציף. והבעיה השנייה, צריך להתייחס אליה כבעיית סיווג, כי אני יכול להגדיר את הערך שאני רוצה לחזות כך שאפס מציין חשבון לא פרוץ, ואחת מציין חשבון שפרצו אליו. בדיוק כמו בעניין של סרטן השד, אפס הוא שפיר, אחת הוא ממאיר. אז אני יכול להגדיר את זה להיות אפס או אחת, תלוי אם הוא נפרץ או לא, ולנסות לכתוב אלגוריתם לחזות כל אחד משני הערכים הבדידים האלה. ומכיוון שיש מספר קטן של ערכים בדידים, הייתי מתייחס אליה כאל בעיית סיווג. אז, זה הכל על למידה מונחית, בסרטון הבא, אני אדבר על למידה לא מושגחת, שזו הקטגוריה הגדולה השנייה של אלגוריתמי למידה.